# Idéer til poster som skal presenteres i København mars 2019
## 3–4 (eller mer) Cases
### NB-Kilder / Camilla Collett

*MW 09.10.18: Vedr. Case NB kilder/Camilla Collett*
Det er flere utgivelser av Camilla Collett-brev i NB kilder, men den som er mest ferdig og som vi ønsker å bruke som case er: Brev 1841-51.
Alle brev i utgivelsen er fra Camilla Collett, ingen til henne.
Utgivelsen inneholder 52 brev, hvorav 3 er merket som supplement.
Det er 10 forskjellige brevmottakere. 4 av disse er bare knyttet til de 3 supplementsbrev.
Det må vurderes om alle 52 brev skal med her eller bare de 49.

*EW 09.10.18: Vedr. Case NB kilder/Camilla Collett*
Jeg har laget en CMIF-fil som inneholder metadata om de 49 Collett-brevene fra 1841-51. Dataene er hentet fra correspDesc-elementene i XML-utgavefilen og lagt inn i CMIF-malen jeg fant på correspSearch-nettsiden.
Filen ligger ute på Bokselskap-serveren: http://www.bokselskap.no/NorKorr/NBkilder_LettersCC1841-51_CMIF.xml

### Edvard Munchs tekster
### Henrik Ibsen Skrifter
Skal vi bytte det ut?

### Gunnerus/DORA materiale

### Nikolai Astrup brev

### Brevsamlingen ved UB UiB
Gjennom tre brevsamlinger ønsker vi å belyse spekteret av korrespondanse som befinner seg hos Spesialsamlingene i Bergen og hvilken betydning det vil kunne ha å legge disse vidt ulike samlingene i en database som knytter korrespondanse sammen.

Samlingen etter bankfullmektig O.J. Larsen, Ms 790, ble testamentert til Bergens Museum i 1929. Den inneholder en betydelig mengde brev Larsen har ervervet seg som aktiv samler, og inneholder blant annet en god del «kjendisbrev». Isolert sett tydeliggjør de ikke noe korrespondansemønster, men i en database for korrespondanse vil brevene kunne være deler av et større puslespill. I tillegg viser en slik kuratert samlingen hva som ble sett på som sentralt i denne perioden i et vestnorsk perspektiv.

En mindre brevsamling som nylig er kommet til er Ms 2155, Mons Flæslands Samling. Dette er en personlig brevsamling på ca 950 brev med få avsendere og mottakere. Den er i slik forstand mer et bilde på «de nære ting», og hvordan livet i de nære relasjonene er dokumentert gjennom korrespondanse. Som mange andre samlinger er denne et resultat av at brevene er blitt spart og oppbevart av familien. Denne brevsamlingen synliggjør den «hverdagslige» korrespondansen og kan være interessant i forhold til frekvens, den kan gi innblikk i sosiale forhold og klasseskiller.

Et tredje utvalg vi har gjort er Ms 2083 som inneholder brev til medisiner og lepraforsker D.C. Danielssen, tidligere direktør ved Bergens Museum. Oppsiktsvekkende nok ble denne brevsamlingen funnet i 2011, pent buntet sammen i skuffen på hans skrivebord som da var blitt en museal gjenstand. Disse ca 350 brevene omhandler alt fra medisin, saker vedrørende museet og samlingsforvaltning, samt private brev. Denne samlingen synliggjør både hva som er typisk for brevsamlinger etter akademikere på denne tiden - at det ofte ikke var noen skarpe skiller mellom det personlige og det profesjonelle. I tillegg kaster samlingen lys over den historiske korrespondansen mellom forskermiljø i et skandinavisk og europeisk perspektiv.
 
I tillegg må det nevnes at det hos Spesialsamingene også er en stor del korrespondanse som omhandler handel og annet forretningsanliggende.

## Illustrasjoner


